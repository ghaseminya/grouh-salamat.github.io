---
layout:     post
title:      "فواید ورزش صبحگاهی"
subtitle:   "شماره سه "
date:       2017-06-26 11:50:00
author:     "قاسمی"
header-img: "img/images.jpg"
catalog: true
tags:
 سلام علیکم 
---

ورزش صبحگاهي
  -
زمان تمرين

«ورزش صبحگاهي» به فعاليت‌ها و تمرينات جسماني سبك گفته مي‌شود كه در ابتداي صبح انجام مي‌گيرد. با نقش مؤثري كه اين نوع تمرينات در تندرستي و نشاط ايفا مي‌كند، باعث شده تا ورزش صبحگاهي به عنوان يك پديده جهاني معرفي شود. بطوري كه كمتر مردماني را در گوشه و كنار جهان مي‌توان يافت كه بطور عام به ورزش صبحگاهي توجه نداشته باشند از نظر تاريخي، ايرانيان باستان نسبت به ديگر تمدن‌هاي باستاني به سبب سحرخيزي و ورزش صبحگاهي پيشگام بوده‌اند. از هرودوت نقل شده كه ايرانيان فرزندان خود را به سحرخيزي آموزش مي‌دهند. از زمان كوروش بزرگ نيز فعاليت‌هاي جسماني در سحرگاه براي جوانان الزامي بود.
درباره فوايد مزاياي ورزش صبحگاهي مطالب بسيار گفته و شنيده شده است. اما آنچه كه كمتر به توجه شده اين است كه چگونه بايد به ورزش صبحگاهي پرداخت و چه نكاتي را بايد در نظر داشت؟ زمان، شدت و نوع تمرين از مهمترين مواردي است كه در ورزش صبحگاهي بايد به آنها توجه كرد.
زمان تمرين
برخي افراد بلافاصله بعد از بيدار شدن در صبح مي‌توانند به فعاليت‌هاي كاري بپردازند. اما برخي ديگر به زماني نياز دارند تا از حالت خواب خارج شوند و بتوانند خود را براي كار آماده كنند. بسته به اينكه شما جزء كدام دسته باشيد، بايد زمان مناسبي را براي ورزش صبحگاهي انتخاب كنيد. بر اين اساس ممكن است كه ترجيح دهيد بلافاصله بعد از بيدار شدن از خواب به ورزش بپردازيد و يا اينكه تأمل كنيد و دقايقي يا ساعتي پس از صبح، ورزش كنيد.
در هر صورت پيشنهاد مي‌شود ورزش صبحگاهي را قبل از صبحانه انجام دهيد. اگر كارمند هستيد و مجبوريد صبح زود به اداره و محل كار برويد، مي‌توانيد ورزش صبحگاهي را در ابتداي كار و در محل كار - با انجام حركات ساده و سبك - انجام دهيد. حتي دانش‌آموزان نيز مي‌توانند در هنگام صبحگاه و قبل از رفتن به اولين كلاس درس با چند حركت ساده در حالت ايستاده به ورزش صبحگاهي بپردازند.
اگر بدن شما دير از خواب بیدار  مي‌شود، بهتر است فعاليت جسماني و حركت‌هايي را در رختخواب انجام دهيد. اين پيشنهاد به ويژه براي افراد سالمند بسيار مفيد است. برخي از حركات ساده مثل بالا آوردن پا - به صورت تك تك - و يا بالا آوردن سر وگردن را مي‌توان در رختخواب انجام دهد.
به هر حال به خاطر داشته باشيد كه:
•هر چه سحرخيزتر باشيد بهتر است؛
•بعد از بيدار شدن، در زماني كه خود ترجيح مي‌دهيد به فعاليت جسماني سبك بپردازيد؛
•در هر روز پس از چند حركت سبك مي‌توانيد چند حركت با شدت متوسط نيز انجام دهيد؛
•انجام حركات كششي شامل خم كردن تند به اطراف و كشش عضلات پشت ران را هرگز فراموش نكنيد؛
•اگر تا كنون ورزش صبحگاهي انجام نداده‌ايد، براي شروع و در چند روز اول فقط فعاليت‌هاي سبك انجام دهيد.
با انجام فعاليت‌ها و تمرينات جسماني سبك در ابتداي صبح به صورت «ورزش صبحگاهي» از زندگي بيشتر لذت ببريد.
ورزش صبحگاهي الزاماً به فعاليت ورزشي و آن هم با شدت بالا گفته نمي‌شود. بلكه فعاليت‌هاي جسماني روزمره مثل كار در باغچه را نيز مي‌توان نوعي ورزش صبحگاهي تلقي كرد.
