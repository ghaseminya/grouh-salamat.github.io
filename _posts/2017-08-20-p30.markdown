---
layout:     post
title:      "امام جوادعلیه السلام:: چهار عامل است كه انسان را در كارهاي خود ياري مي‌دهد: سلامتي، توانگري، علم و دانش، و توفيقات الهی ."
subtitle:   ""
date:       2017-08-20 12:00:00
author:     "قاسمی"
header-img: "img/images.jpg"
catalog: true
tags:
 سلام علیکم 
---

بچهل حدیث در باره سلامتی
 
ـ «مولي اميرالمؤمنين عليه‌السلام»:1
لاعَيشَ أهَنأُ مِنَ العافِيَةِ.
براي انسان، زندگي گواراتر از عافيت و سلامتي نيست. (فهرست غرر، ص 253)

2ـ «امام جعفرصادق(عليه‌السلام)»:
العافِيَةُ أَجمَلُ عَطاءٍ.
سلامتي بهترين نعمت‌هاي خدادادي است. (بحار، ج 78، ص 365)

3ـ «مولي اميرالمؤمنين عليه‌السلام»:
اَلصِّحةُ لايَعرِفُ قَدرَها الاّ المَرضي.
جز بيماران، كسي قدر صحت و سلامتي را نمي‌داند. (مواعظ عدديّه، ص 127)

4ـ «پيامبر گرامي اسلام صلي‌الله عليه و آله و سلم»:
اَلصِّحَّةُ وَ الفراغُ نِعمتانِ مَكفورَتانِ.
سلامتي و اوقات فراغت دو نعمتي هستند كه همواره محلّ ناسپاسي و كفران هستند (آن گونه كه بايد و شايد از آنها بهره‌برداري نمي‌شود). (مواعظ صدوق، ص 55)

5ـ «مولي اميرالمؤمنين عليه‌السلام»:
بِصِحَّةِ المِزاجِ تُوجَدُ لَذَّةُ الطَّعمِ.
كسي لذّت غذا را مي‌فهمد كه مزاجي صحيح و سالم داشته باشد. (فهرست غرر، ص 199).

6ـ «امام جعفرصادق(عليه‌السلام)»:
العافِيَةُ نِعمَةٌ يُعجَزُ الشُّكرُ عَنها.
سلامتي نعمتي است (گرانبها) كه انسان از اداي شكر آن عاجز و ناتوان است. (سفينه، ج 2، ص 208)

7ـ «امام جعفرصادق(عليه‌السلام)»:
العافِيَةُ نِعمَةٌ خَفِيَّةٌ اِذا وُجِدَتْ نُسِيَتْ و اِذا فُقِدَتْ ذُكِرَتْ!
سلامتي يك نعمتي است نهان و مخفي، زماني كه در دسترس باشد به ياد انسان نيست، همين‌كه از دست رفت آن را به ياد مي‌آورد! (قدر آن شناخته مي‌شود). (سفينه، ج 2، ص 208)

8ـ «مولي اميرالمؤمنين عليه‌السلام»:
ثَوبُ العافِيَةِ أهنأُ المَلابِسِ.
لباس عافيت و سلامتي براي تن انسان گواراترين لباس‌ها است. (فهرست غرر، ص 253)

9ـ «مولي اميرالمؤمنين عليه‌السلام»:
اَشَدُّ مِنَ الفاقَةِ مَرَضُ البَدَنِ.
بيماري و فقدان سلامتي براي انسان، از هر فقر و بي‌نوايي دردناكتر است. (نهج‌البلاغه، كلمة 381)

10ـ «امام محمدباقر(عليه‌السلام)»:
لانِعمةَ كَالعافِيَةِ و لا عافِيَةَ كمُساعَدَةِ التَّوفيقِ.
نعمتي بالاتر از سلامتي نيست و سلامتي بالاتر از ياري و توفيقات الهي وجود ندارد. (بحار، ج 78، ص 165)

11ـ «امام رضا(عليه‌السلام)»:
إنّ الناسَ لَمْ يُؤتُوا في‌الدُّنيا شَيئاً خَيراً مِن اليَقينِ و العافِيَةِ، فَاسْألوُهُما.
در دنيا چيزي بهتر از يقين و سلامتي به مردم داده نشده، شما اين دو نعمت را (هميشه) از خداوند مسألت نماييد. (ميزان الحكمة، ج ، ص 449)

12ـ «مولي اميرالمؤمنين عليه‌السلام»:
كَم مِن دَنَفٍ قَد نَجي و صَحيحٍ قَد هَوي!
چه بسيار بيماران سخت و مشرف به مرگ بودند كه نجات يافتند و چه بسيار افراد سالم و تندرست بودند كه از پاي درآمدند! (فهرست غرر، ص 364)

13ـ «پيامبر گرامي اسلام صلي‌الله عليه و آله و سلم»:
الأمنُ وَ العافِيَةُ نِعمَتانِ مَغبوُنٌ فيها كَثيرٌ مِنَ النّاسِ.
امنيت و سلامتي دو نعمتي هستند كه بسياري از مردم نسبت به آنها مغبون و زيان‌کارند (قدر آنها را نمي‌دانند). (نهج‌الفصاحه، ج 1، ص 64)

14ـ «مولي اميرالمؤمنين عليه‌السلام»:
لالِباسَ اَجَلُّ مِنَ العافِيَةِ.
جامه‌اي براي انسان گرانقدرتر از جامة سلامتي نيست. (تحف‌العقول، ص 85)

15ـ «امام جعفرصادق(عليه‌السلام)»:
النَّعيمُ في‌الدُّنيا أَلأَمنُ وَ صِحَّةُ الجِسمِ، وَ تَمامُ النِّعمَةِ في‌الآخِرَةِ دُخولُ الجَنَّةِ.
نعمت خوشي و آسايش در دنيا در ساية امنيت و سلامتي بدن است و تمامي نعمت در آخرت دخول در بهشت خواهد بود. (بحار، ص 81، ص 172)

16ـ «مولي اميرالمؤمنين عليه‌السلام»:
بِالصِّحَّةِ تُستَكمَلُ الَّلذَّةُ.
زندگي كه توأم با صحت و سلامتي باشد كمال لذّت و خوشي را خواهد داشت. (فهرست غرر، ص 199)

17ـ «امام جعفرصادق(عليه‌السلام)»:
لَيسَ لِلعافِيَةِ ثَمَنٌ.
عافيت و سلامتي به هيچ قيمتي قابل ارزيابي نيست. (بحار، ج 75، ص 338)

18ـ «امام رضا(عليه‌السلام)»:
لَوِ اقْتَصَدَ الناسُ في‌الْمَطعَمِ لاَستَقامَتْ أَبدانُهُم.
مردم اگر حالت اعتدال و ميانه‌روي را در خورد و خوراك رعايت مي‌كردند هميشه از بدني سالم و تندرست برخوردار ‌بودند. (سفينه، ج 2، ص 78)

19ـ «امام رضا(عليه‌السلام)»:
سَلوا ربَّكُمُ العافِيَةَ في‌الدُّنيا وَ الآخِرَة.
شما سلامتي خود را در دنيا و آخرت (هر دو) از خداي خود مسألت نماييد. (فقه‌الرضا، ص 337)

20ـ «مولي اميرالمؤمنين عليه‌السلام»:
دوامُ العافِيَةِ أهنأُ عَطِيَّةٍ وَ أفضَلُ قَسْمٍ.
سلامتي دائم و پايدار براي انسان گواراترين عطيّه و والاترين قسمت خدادادي است. (فهرست غرر، ص 253)

21ـ «امام جعفرصادق(عليه‌السلام)»:
سَلوُا اللهَ الغِني في‌الدّنيا وَالعافِيةَ، و في‌الإخرةِ اَلمَغفرةَ والجنّةَ.
غِني و سلامتي را در دنيا و مغفرت و بهشت را در آخرت از خداوند مسألت نماييد. (فروع كافي، ج 5، ص 71)

22ـ «پيامبر گرامي اسلام صلي‌الله عليه و آله و سلم»:
طوبي لِمَن اَسلَم و كانَ عَيشُهُ كَفافاً و قُواهُ شِداداً.
خوشا به حال كسي كه مسلمان باشد و به قدر معاش خود درآمد دارد و از توان بدني نيرومندي (نيز) برخوردار باشد. (الشّهاب في‌الحِكَم و الآداب، ص 32)

23ـ «مولي اميرالمؤمنين عليه‌السلام»:
لايَنبَغي لِلعَبدِ أنْ يَثِقَ بَخَصلَتَينِ: العافِيةُ وَ الغِني. بَينا تراهُ مُعافيً اِذْ سُقِمَ وَ بَينا تراهُ غَنِيّاً اِذِ افتَقَر!
براي بنده سزاوار نيست كه به اين دو خصلت (همواره) پشت گرم باشد: يكي سلامتي و ديگري دارايي. گاهي در حالي كه تو شخص را سالم مي‌بيني ناگهان بيمار مي‌شود و زماني او را غني و متمكن مي‌يابي ناگاه بي‌چيز و تهيدست مي‌گردد! (نهج‌البلاغه، كلمة 418)

24ـ «مولي اميرالمؤمنين عليه‌السلام»:
لاصِحّةَ مَعَ نَهَمٍ.
با پرخوري و شكم‌پرستي هيچ‌وقت سلامتي وجود ندارد. (جلوه‌هاي حكمت، ص 341)

25ـ «پيامبر گرامي اسلام صلي‌الله عليه و آله و سلم»:
اِيّاكُم و البِطنَةَ فَاِنّها مُفسِدَةٌ لِلبَدَنِ و مُورِثةٌ لِلسُّقمِ و مُكسِلَةٌ عَنِ العِبادَة.
برحذر باشيد و از پرخوري بپرهيزيد. پرخوري بدن را تباه مي‌كند و عامل بيماري‌هاي گوناگون مي‌گردد و انسان را از عبادت باز مي‌دارد. (سفينه، ج 2، ص 79)

26ـ «مولي اميرالمؤمنين عليه‌السلام»:
اَعظمُ النِّعمَةِ اَلعافِيةُ فاغتَنِموُها لِلدُّنيا وَ الأخرة.
بزرگترين نعمت، عافيت و تندرستي است. شما آن را براي دنيا و آخرت خود (هر دو) غنيمت بشماريد. (تحف‌العقول، ص 146)

27ـ «پيامبر گرامي اسلام صلي‌الله عليه و آله و سلم»:
اَلحَسَنَةُ في‌الدُّنيا، اَلصِّحّةُ وَ العافِيَةُ، و في‌الآخِرَةِ، اَلمَغفِرَةُ وَ الرَّحمَةُ.
مقصود از حسنه (در آيه شريفه «ربّنا آتنا في‌الدنبا حسنة و ...») در دنيا عافيت و تندرستي و در آخرت آمرزش و رحمت الهي است. (بحار، ج 81، ص 174)

28ـ امام جواد(ع):
اَربعُ خصالٍ تُعينُ المَرءَ عليَ العَمَلِ: اَلصِّحّةُ وَالغِني وَ العِلمُ وَالتَّوفيقُ.
چهار عامل است كه انسان را در كارهاي خود ياري مي‌دهد: سلامتي، توانگري، علم و دانش، و توفيقات الهي. (احقاق الحق، ج 12، ص 436)

29ـ «مولي اميرالمؤمنين عليه‌السلام»:
إنْ صَحَّ (المريضُ) نَسِيَ وَعادَ وَاجْتَري عَلي مَظالِمِ العِبادِه!
هرگاه كه (انسان) از مريضي بهبود يافت (بيماري خود را) فراموش مي‌كند و به ارتكاب گناهانش باز مي‌گردد و بر ظلم و ستم بندگان دلير و گستاخ مي‌شود! (مردم در حال تندرستي غافل از ياد خدا و شكرانة سلامتي خود به سر مي‌برند)
(شرح غرر، ج 3، ص 15)

30ـ «مولي اميرالمؤمنين عليه‌السلام»:
لاوِقايَةَ أمنَعُ مِنَ السّلامَةِ.
هيچ چيز كه انسان را از هرگونه آفت و عارضه نگهداري كند مانند صحت و سلامتي نيست. (تحف‌العقول، ص 88)

31ـ «مولي اميرالمؤمنين عليه‌السلام»:
أنَا لِلمَريضِ الّذي يَشتَهي أرجي مِنِّي لِلصّحيحِ الّذي لايَشتَهي.
من براي سلامتي مريضي كه اشتها دارد اميدوارترم تا فرد سالمي كه اشتها ندارد. (جلوه‌هاي حكمت، ص 532)

32ـ «پيامبر گرامي اسلام صلي‌الله عليه و آله و سلم»:
تَركُ العَشاءِ مَهرَمَةٌ.
شام نخوردن باعث پيري زودرس مي‌شود. (سفينه، ج 2، ص 79)

33ـ «پيامبر گرامي اسلام صلي‌الله عليه و آله و سلم»:
تَركُ العَشاءِ خرابُ الجَسَدِ.
شام نخوردن باعث ويراني و انهدام بدن است. (سفينه، ج 2، ص 79)

34ـ «مولي اميرالمؤمنين عليه‌السلام»:
لانِعمَةَ في‌الدُّنيا اَعظمُ مِن طُولِ العُمرِ وَ صِحَّةِ الجَسَدِ.
در دنيا نعمتي بالاتر از طول عمر و سلامتي بدن وجود ندارد. (شرح حديدي، ج 20، ص 341)

35ـ «مولي اميرالمؤمنين عليه‌السلام»:
بِالعافِيَةِ توجَدُ لَذَّةُ الحَياةِ.
تنها با عافيت و تندرستي است كه انسان لذّت (واقعي) زندگي را مي‌فهمد. (فهرست غرر، ص 253)

36ـ «مولي اميرالمؤمنين عليه‌السلام»:
إنّ العافِيَةَ في‌الدّينِ وَ الدُّنيا لَنِعمَةٌ جَليلةٌ وَ مَوهِبَةٌ جَزيلَةٌ.
سلامتي دين و دنيا براي انسان نعمتي است بس بزرگ و موهبتي بس گران. (فهرست غرر، ص 253)

37ـ «امام محمدباقر(عليه‌السلام)»:
سلامَةُ الدّينِ وَ صِحَّةُ البَدَنِ خَيرٌ مِنَ‌المالِ.
سلامتي دين و ايمان و تندرستي بدن، از هر چه مال و ثروت (براي انسان) بهتر و بالاتر است. (وسائل، ج 11، ص 451)

38ـ «مولي اميرالمؤمنين عليه‌السلام»:
العافِيَةُ لايَعرِفُ قَدرَها اِلاّ أَهلُ البَلاءِ.
كسي جز مبتلايان و بلانشينان، قدر نعمت عافيت و تندرستي را نمي‌داند. (مواعظ عدديّه، ص 127)

39ـ «امام جعفرصادق(عليه‌السلام)»:
خمسٌ مَنْ لَمْ تَكُنْ فيهِ لَمْ يَتَهَنَّ بِالعَيشِ: اَلصِّحَّةُ وَ الأَمنُ وَ الغِني وَ القَناعَةُ وَ الأَنيسُ المُوافِقُ.
اين پنج چيز را هر كس ندارد زندگي گوارا ندارد: تندرستي، امنيت، توانگري، قناعت و همدم سازگار. (بحار، ج 81، ص 172)

40ـ «مولي اميرالمؤمنين عليه‌السلام»:
كَيفَ يُغتَرُّ بِسلامَةِ جِسمٍ مُعَرَّضٌ لِلآفاتِ؟!
بدني كه هميشه در معرض حوادث و آفات باشد چگونه مي‌توان به سلامتي هميشگي آن مغرور و مطمئن گرديد؟! (بدن انسان هيچ وقت از عوارض درد و بيماري در امان نيست و لذا فرمودند هميشه از خدا عافيت دنيا و آخرت را طلب نماييد) (فهرست غرر، ص 199)

منبع: کتاب شکوفه های حکمت
» بازگشت | تاریخ : 5-12-1393, 16:30 | نظرات : 0
