---
layout:     post
title:      "کدام ورزش ؟"
subtitle:   "تناسب فرد باورزشی که انجام می دهد"
date:       2017-06-26 12:00:00
author:     "قاسمی"
header-img: "img/imaiges.jpg"
catalog: true
tags:
 سلام علیکم 
---

 کدام ورزش است که می تواند بهترین نتیجه را در کوتاه ترین زمان به شما ببخشد؟

 جواب این سوال به این بستگی دارد که بدن شما از چه نوعی باشد! افراد مختلف، اندام های گوناگوی دارند. شما نوع بدن خود را از پدر و مادر خود به ارث می برید و بدون شک نمی توانید بلندی قامت یا نوع استخوان بندی خود را تغییر دهید، اما قادرید با انتخاب نوع خورد و خوراک و ورزشی که با نوع بدن شما متناسب است، میزان ذخایر بافت چربی خود را محدود کنید و همیشه از تناسب اندام خود لذت ببرید. تنها کاری که باید انجام دهید این است که ورزشی متناسب با اندامتان آغاز کنید و عادات غذایی مطابق با ویژگی های ژنتیک خود را در پیش گیرید.



زمانی که نوع ورزش و برنامه غذایی خود را متناسب با نوع ساختمان بدنی و سوخت و سازتان انتخاب کنید، سریع تر و راحت تر از گذشته به وزن دلخواه خواهید رسید و تناسب اندام خود را برای همیشه حفظ می کنید.

در ادامه چند نکته برای شناخت نوع اندام و آنچه باید انجام دهید تا به تناسب اندام دست پیدا کنید، ذکر شده است. اما به خاطر داشته باشید که قبل از شروع هر نوع برنامه غذایی و ورزش، با پزشک خود مشورت کنید.

بدن شما از چه نوعی است؟

با اینکه هر انسانی منحصر به فرد است، همه ما در سه گروه اصلی قرار می گیریم:

اکتومورف (Ectomorph)، مزومورف (Mesomorph) و اندومورف (Endomorph).

نگذارید این اسامی علمی شما را گیج نکنند، آنچه باید انجام دهید بسیار ساده تر از به خاطر سپردن این اسامی است. اینک با هر گروه آشنا شوید:

 اکتومورف

این افراد اغلب لاغرند، پاهای بلندی دارند و بلندقامتند. به دلیل سرعت بالای سوخت و ساز در آنها، ذخیره چربی شان اندک است. اما ماهیچه هایشان نیز ضعیف است.

مزومورف

بهترین نوع اندام را دارند. اغلب شانه های پهن و کمرباریکی دارند. ماهیچه هایشان قدرت کافی دارد و راحت تر از افراد دیگر لاغر می شوند.

اندومورف

به طور معمول اندامی شبیه به سیب یا گلابی دارند. میزان ذخایر چربی شان بیش از بافت ماهیچه ای آنهاست. صورتشان اغلب گرد یا بیضی است و برای مهار وزنشان ناچارند تقلای زیادی به خرج دهند زیرا سرعت سوخت و ساز در آنان از دیگران کمتر است.


چگونه ورزش کنید

اکتومورف:

این افراد به سرعت کالری می سوزانند و دوست دارند کمی چاق تر شوند تا اندامی زیباتر داشته باشند. اما راه حل آنها کاهش فعالیت های جسمانی و پرخوری نیست بلکه باید با ورزش بر میزان بافت ماهیچه ای خود اضافه کنند. بهترین ورزش برای این افراد، نرمش به همراه وزنه زدن است. این نوع ورزش هم ماهیچه ها را قوی تر می کند و هم بر میزان بافت استخوان می افزاید که به خصوص در زنان، که مستعد ابتلا به پوکی استخوان هستند، بسیار اهمیت دارد. ورزش های قلبی عروقی هم برای سلامت عمومی این افراد ضرورت دارد.

ورزش پیشنهادی:

نرمش و وزنه زدن، سی دقیقه، سه بار در هفته -از ورزش های ایروبیک ملایم مانند پیاده روی و شنا استفاده کنید. شنا بهترین ورزش برای شماست زیرا مقاومت آب در برابر حرکات شما، برای ساخته شدن ماهیچه ها بسیار مفید است.


مزومورف:

این افراد اغلب ماهیچه هایی قوی دارند و میزان چربی بدنشان کم است، بنابراین ترکیب متعادلی از ورزش های ایروبیک و نرمش های استقامتی که میزان انعطاف و قدرت بدنی آنها را افزایش می دهد، بهترین انتخاب برای آنهاست.

ورزش پیشنهادی:

یوگا و نرمش های استقامتی، سه بار در هفته – با این برنامه ورزشی، ماهیچه ها قدرت خود را حفظ می کنند اما حجیم نمی شوند و همچنین بر میزان انعطاف پذیری بدن افزوده خواهد شد.
وزرش های قلبی عروقی – حرکات شدید و مداوم استپ برای یک یا دوبار در هفته برای شما مناسب است. با این روش بر سلامت بدن خود خواهید افزود و از بی خوابی جلوگیری خواهید کرد، بدون اینکه بر بافت ماهیچه ای خود اضافه کرده باشید.


اندومورف:

این افراد اغلب بافت چربی زیادی در شکم و باسن و ران ها ذخیره کرده اند. بهترین ورزش برای این افراد، ورزشی است که کالری زیاد بسوزاند. اغلب کسانی که چاق هستند از کار با وزنه خودداری می کنند زیرا می ترسند ماهیچه های حجیمی پیدا کنند که آنها را چاق تر نشان دهد، اما هرقدر بر بافت ماهیچه ای بدن اضافه شود از بافت چربی کم خواهد شد.

ورزش پیشنهادی:

وزرش های قلبی عروقی – 30 تا 60 دقیقه و سه تا شش بار در هفته ورزش کنید تا بیشترین میزان کالری را بسوزانید. باید میزان فعالیت شما در حد متوسط باشد. پیاده روی، بالارفتن از پله ها، راه رفتن روی تردمیل می توانند ورزش های مناسبی برای شما باشد به شرط این که مراقب باشید تا بر مفاصلتان بیش از حد فشار وارد نشود.

یک تا دوبار در هفته با وزنه نرمش کنید. وزنه های سبک به کار ببرید و حرکاتی را انتخاب کنید که تمام بدن را دربر می گیرند اما تعداد دفعات حرکات را افزایش دهید (به عنوان مثال پانزده تا بیست بار).
